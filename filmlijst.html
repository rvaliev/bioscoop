FOCUS
"Het gaat om afleiden. Het gaat om focus. De hersenen zijn te langzaam om te multitasken. Maak daar gebruik van." Nicky is een meester op het gebied van misleiding, die een relatie krijgt met de oplichtster Jess. Terwijl hij haar de fijne kneepjes van het vak leert, ziet hij in haar een risico en verbreekt de relatie. Drie jaar later duikt zijn voormalige vlam, nu een volleerde femme fatale, op in Buenos Aires, tijdens een lucratieve autorace. Nicky speelt een levensgevaarlijk spel, maar Jess gooit al zijn plannen in de war waardoor de doortrapte oplichter volledig van de wijs raakt.

LABYRINTH OF LIES
Duitsland 1958 : de jonge procureur Johann Radmann ontdekt essentieel bewijsmateriaal dat een groots proces in gang kan zetten tegen voormalige Duitse SS'ers. Radmanns onderzoek loopt echter niet van een leien dakje en heeft te kampen met nogal wat hostiliteit in dit naoorlogse Duitsland die de recente gebeurtenissen liever in de doofpot stoppen. Toch zal Radmann er alles aan doen opdat de schuldigen niet aan hun lot zouden ontkomen.

MAD MAX: FURY ROAD
Achtervolgd door zijn turbulente verleden, is Mad Max ervan overtuigd dat hij alleen kan overleven als hij in zijn eentje opereert. Toch komt hij in contact met een groep die in een oorlogsvoertuig, bestuurd door Furiosa (Charlize Theron), door de woestenij trekt. De groep is op de vlucht voor de tiran Immortan Joe, van wie iets onvervangbaars is gestolen. De woedende krijgsheer stuurt al zijn bendes achter de rebellen aan, wat uitmondt in een meedogenloze, bloedstollende ‘Road War’.

SAN ANDREAS